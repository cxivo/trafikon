<!DOCTYPE html>
<html lang="en">
  <head>
    <meta charset="UTF-8" />
    <link rel="icon" type="image/svg+xml" href="../textures/logo.svg" />
    <meta name="viewport" content="width=device-width, initial-scale=1.0" />
    <title>Grafikon 3D - Návod</title>
    <link rel="stylesheet" href="../style.css" />
  </head>
  <body class="textual">
    <div class="menu-container">
      <nav class="menu">
        <div><a href="../index.html">O projekte</a></div>
        <div><a class="current" href="index.html">Návod na používanie</a></div>
        <div><a href="../map/index.html">Mapa</a></div>
      </nav>
    </div>

    <div class="container">
      <section class="sidebar">
        <img id="logo" src="../textures/logo.svg" alt="logo" height="200" />
      </section>

      <article class="main-text">
        <h1>Návod na použitie</h1>
        <p>
          Poviem na rovinu - stránka vyzerá pre začiatočníka a neznalého strašne
          mätúco:
        </p>
        <img
          src="../textures/site-appearance.png"
          alt="Pohľad na mapu s veľmi chaoticky-vyzerajúcimi čiarami"
          width="50%"
        />
        <p>
          Snáď po prečítaní návodu budete mať aspoň trochu tušenia, ako mapu
          používať.
        </p>

        <h2>Na čo sa pozerám?</h2>
        <p>
          Vľavo hore je menu, ako ste už asi zistili. Vpravo hore je ovládanie -
          tu si môžete vybrať, aké vlaky chcete zobraziť - je to vlastne filter
          a je veľmi dôležitý pre prehľadnosť.
        </p>
        <p>
          V strede vidíte 3D priestor, v ktorom je umiestnená mapa Slovenska a
          farebná čiara pre každý osobný vlak, ktorý ide od zvoleného dátumu a
          času. Áno, KAŽDÝ osobný vlak. Síce to môže byť mätúce, ale myslím, že
          najlepšia voľba je užívateľovi dať všetky možnosti a nech si sám
          vyberie.
        </p>
        <h2>Ovládací panel</h2>
        <p>
          Tu si filtrujete, ktoré spoje sa vám zobrazia - vidieť všetko naraz je
          predsa len mätúce. Môžete si nastaviť:
        </p>
        <ul>
          <li>
            <p>
              Kategórie vlakov - ktoré kategórie vlakov sa budú na mape
              zobrazovať - ak hľadáte napríklad iba vlaky, ktorými možno
              cestovať zdarma, nechajte si iba Os, Zr, REX, R a Ex. Farba čiar
              vlakov na mape tiež nie je len náhodná, odvíja sa práve od
              kategórie vlaku:
            </p>
            <ul>
              <li>Os - osobný vlak - <span class="os">modrá</span></li>
              <li>
                Zr - zrýchlený vlak -
                <span class="zr">svetlejšia modrá</span>
              </li>
              <li>
                REX - regionálny expres -
                <span class="rex">oranžová</span>
              </li>
              <li>R - rýchlik - <span class="r">červená</span></li>
              <li>Ex - expres - <span class="ex">zelená</span></li>
              <li>EC - Eurocity - <span class="ec">fialová</span></li>
              <li>IC - Intercity - <span class="ic">bledomodrá</span></li>
              <li>
                SC - Supercity -
                <span class="sc">ružová? (neviem, som trochu farboslepý)</span>
              </li>
              <li>EN - Euronight - <span class="en">tmavomodrá</span></li>
              <li>RJX - Railjet xpress - <span class="rjx">žltá</span></li>
              <li>
                neurčené alebo iné vlaky sú -
                <span class="unknown">sivou.</span>
              </li>
            </ul>
            <p>
              Farby som sa snažil dávať zväčša podobné ako majú iné nástroje,
              napríklad vyhľadávač cestovných poriadkov CGTransit.
            </p>
          </li>
          <li>
            <p>
              Dátum a čas - nenazval by som to úplne filtrom, keďže vlakov z
              obrazovky veľmi neubudne (ak si teda nenavolíte štátny sviatok),
              ale je to dôležité na orientáciu. Mapa funguje tak, že navolený
              dátum a čas je reprezentovaný práve mapou Slovenska - kde čiara
              pretína mapu, tam by podľa plánu mal v tom čase vlak byť. Ak teda
              čiara vlaku pretína mapu niekde medzi Trnavou a Brestovanmi, tak
              tam by vlak mal byť. Čiara nad mapou ukazuje, kadiaľ vlak ešte
              pôjde. Vertikálne čiary nastávajú nad stanicami, kde vlak dlhšie
              stojí - niekedy pekne vidno, ako sa na jednokoľajke dva vlaky
              vyhýbajú. Ak máte problém si to predstaviť, odporúčam posúvať si
              čas a sústrediť sa len na miesta, kde čiary pretínajú mapu.
            </p>
            <p>
              Posúvať čas je možné aj držaním SHIFTu a scrollovaním nad mapou -
              toto je vhodné hlavne na malé posuny o pár hodín dopredu či späť.
            </p>
          </li>
          <li>
            <p>
              Filter na stanice - dosť dôležitá fičúra - môžete si filtrovať
              vlaky podľa staníc, cez ktoré idú. Presnejšie, môžete si filtrovať
              vlaky ktoré:
            </p>
            <ul>
              <li>Začínajú cestu v konkrétnej stanici</li>
              <li>Končia cestu v konkrétnej stanici</li>
              <li>Zastavujú v stanici (teda, dá sa nastúpiť/vystúpiť)</li>
              <li>
                Prechádzajú cez stanicu (všetky cez ktoré prechádza, aj keď
                nezastavuje)
              </li>
            </ul>
            <p>
              Do vyhľadávacieho okienka začnite písať názov stanice, potom si
              môžete vybrať z ponúkaného zoznamu staníc na mape.
            </p>
            <p>
              Sú tu iba stanice, v ktorých nejaký vlak zastavuje - Veľký Krtíš
              alebo Turňu nad Bodvou tu nenájdete (a už duplom nie Modru, kde
              napriek peknej piesni od Elánu ani nevedie trať).
            </p>
            <p>
              Vybrať stanicu taktiež možno kliknutím na modrý označník stanice
              na mape.
            </p>
            <p>
              Filter odstránite buď zmazaním obsahu vyhľadávacieho políčka alebo
              stlačením klávesy ESC.
            </p>
          </li>
          <li>
            Informácie o vlaku - keď kliknete na konkrétnu čiaru vlaku, tu sa
            vám zobrazí info o vlaku - odkiaľ kam ide, ako sa volá, odkedy
            dokedy ide, cez aké zastávky ide, kedy tam príde a odíde a či v nich
            zastavuje. Myslím že sa dá intuitívne domyslieť, že v sivých
            zastávkach bez uvedeného času vlak nezastavuje.
          </li>
        </ul>
        <h2>Mapa</h2>
        <p>
          Ako som už mnohokrát písal, na obrazovke vidíte horizontálne mapu -
          teda geografickú polohu vlaku - a vertikálne časovú polohu vlaku.
          Kliknutím na stanicu nastavíte filter na vlaky, ako som písal v sekcii
          vyššie. Kliknutím na čiaru vlaku zobrazíte k nemu viac info. Ak sa
          neviete trafiť, priblížte sa k nemu (duh!).
        </p>
        <p>
          Držaním ľavého tlačítka a pohybom myšli rotujete okolo miesta, kde sa
          pozeráte. Držaním pravého tlačítka a pohybom sa hýbete vodorovne po
          mape. Scrollovaním (gúľaním, aby som hovoril po slovensky :P)
          približujete/odďaľujete. Shift + scrollovaním posúvate čas - hýbete sa
          teda vertikálne. Ak omylom nastavíte filter, stlačte len ESC.
        </p>
      </article>
    </div>
  </body>
</html>
